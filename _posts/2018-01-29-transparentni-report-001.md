---
layout:     post
title:      "Zpráva o transparentnosti říjen 2017 - prosinec 2017"
date:       2018-01-29 11:00:00 +0100
categories: report
comments:   true
tags:       [transparence, report, Piráti]
img:        report001.jpg
author:     Ondřej Profant
redirect_from: "/report/2018/01/29/transparentni-report-001.html"
---

K jedním z mých nejdůležitějších závazků, které jsem si jako politik osobně uložil, je snaha o co nejvyšší míru transparence. Zároveň si uvědomuji, že nestačí pouze informace zveřejnit, ale je třeba je i dostatečně třídit a prezentovat. Jinak se totiž stávají nesrozumitelnými a původní účel zveřejňování se tak vytrácí. Na svém osobním blogu tedy budu pravidelně publikovat souhrnné reporty mé činnosti za poslední tři měsíce shromážděné z dalších pirátských systémů určených k vykazování aktivity a informování o ní.

<!--more-->

### Říjen 2017

Poslední říjnový týden byl velmi hektický. Především jsme ustanovovali klub a vyjednávací tým. Dalším velkým úkolem bylo předat současné zaměstnání. V mém případě to bylo ještě trochu složitější - byl jsem zastupitelem Hl. m. Prahy. To sice oficiálně není práce na plný úvazek, v praxi však ano. Část úvazku nám doplácela Pirátská strana. Čili jsme se s Adamem Zábranským (předseda klubu v ZHMP) domlouvali co a jak. Stále jsem byl zastupitel, zaškoloval náhradníky a vykonával drobnou agendu, už ale ve zcela jiném rozsahu než předtím. Připravoval jsem se na zasedání zastupitelstva 2. listopadu.

### Listopad 2017

Seznamoval jsem se s Poslaneckou sněmovnou jako takovou. S budovami, s organizací, vybírali jsme kanceláře, základně jsme je vybavovali a učili se procesy. Také jsme absolvovali řadu seminářů a školení k legislativnímu procesu, postavení Sněmovny, zahraniční politice a dalším tématům. Většinou přednášeli lidé z Parlamentního institutu. Stal jsem se členem Výboru pro veřejnou správu a regionální rozvoj, Ivan Bartoš byl zvolen předsedou výboru.

Jako poslanecký klub jsme o druhém listopadovém víkendu uspořádali teambuilding. To považuji za velmi důležité, neb ve vysoké politice obstojíme jen tehdy, když budeme opravdu sehraní, budeme znát své limity a budeme spolu umět vycházet a komunikovat.

Nemalým úkolem bylo též sestavit tým. Jako poslanec mám 45 000 Kč na asistenty. Já jsem zvolil formu více specializovaných lidí, někteří kolegové preferují jednoho vysoce kvalifikovaného asistenta na vše. Já jsem zaměstnal jednu osobní asistentku na plný úvazek, která řídí běžný chod kanceláře, spravuje mail a vyřizuje administrativu. Jako osobní asistentku jsem si vybral Stanislavu Pajerovou. Dále mám jednoho odborného asistenta pro oblast IT. Zvolil jsem Matěje Soukupa, který má rozsáhlou znalost geoinformatiky a zkušenost přímo z veřejné zprávy a navíc je to Pirát. Dále mám jednoho politického asistenta. Tedy člověka, který mě dobře zná, zná Pirátský program, ví na, co se chci zaměřovat a je schopen mi univerzálně pomáhat. Na tuto pozici jsem vybral Adama Skořepu. Posledním asistentem je Eliška Applová, která mi pomáhá s copywritingem a open daty ve zdravotnictví. Tito asistenti jsou dočasní, do konce ledna probíhá výběrové řízení na trvalé obsazení.

**Absolvoval jsem schůzky s:**
- S OHA MVČR (Petr Kuchař, Ondřej Felix): Krátce jsem se setkal s hlavním architektem e-governmentu Petrem Kuchařem a nestorem českého e-gov Ondřej Felixem. S Ondřejem Felixem jsem dlouhodobě spolupracoval na magistrátu, čili se docela dobře známe. Bavili jsme se hodně technicky. Těžiště debaty bylo okolo datových schránek a nového portálu občana. Domluvili jsme se na další spolupráci.

- Se senátory Ladislavem Kosem a Václavem Láskou ohledně kandidátů do senátních voleb:

[Zápis v registru lobbistických kontaktů](https://forum.pirati.cz/vstupy-a-vystupy-f570/evidence-lobbistickych-kontaktu-t13315-860.html#p525608)

- Markéta Pavlíková a Jarmila Hnilicová, schůzka k open datům ve zdravotnictví:

[Zápis v registru lobbistických kontaktů](https://forum.pirati.cz/vstupy-a-vystupy-f570/evidence-lobbistickych-kontaktu-t13315-890.html#p527118)

- S národním koordinátorem digitální agendy a národním koordinátorem opendat (Ondřej Malý, Michal Kubáň): Schůzka o tom jak se daří prosazovat opendat v ČR. Co je portřeba udělat legislativně a co organizačně.

- Schůzka s Red Hat (Iveta Babulenková): Obecné setkání o situaci v ČR. Řešili jsme open source ve veřejné správě. Nakousli jsme i téma prodejní politiky RedHatu a velikost partnerské sítě.

- Martin Šebek, informatik z Černošic, jedna z nejtransparentnějších obcích. Řešili jsme reálie IT na obcích.

- Pavel Staněk (ANO), diskuse o výboru pro egov:

[Zápis v registru lobbistických kontaktů](https://forum.pirati.cz/vstupy-a-vystupy-f570/evidence-lobbistickych-kontaktu-t13315-890.html#p527121)

- Helena Svatošová (IuRe): Schůzka k expertní činnosti a semináři o GDPR:

[Zápis v registru lobbistických kontaktů](https://forum.pirati.cz/vstupy-a-vystupy-f570/evidence-lobbistickych-kontaktu-t13315-930.html#p529142)

- Hana Marvanová: Schůzka ohledně komunální politiky Prahy 7

Další zápisy ze schůzek naleznete [v registru lobbistických kontaktů](https://forum.pirati.cz/vstupy-a-vystupy-f570/evidence-lobbistickych-kontaktu-t13315-1040.html#p535975).

V neposlední řadě začal schůzovací maraton sněmovny. Sice se zatím téměř neřešily reálné zákony, ale ustanovovalo se neuvěřitelné množství pozic okolo sněmovny v rámci dosti rigidního procesu (čas na navrhování apod).

Také jsem ještě zastupitel zvládl jednu svatbu jako oddávající.

Další významné akce, kterých jsem se v listopadu zúčastnil mimo Sněmovnu:

**Zastupitelstvo Prahy 2. 11.:**
- Pokusili jsme se vzdát odměn, což rozproudilo na ZHMP intenzivní debatu, více si můžete přečíst v mém postu na Facebooku:

[Facebook](https://www.facebook.com/ondrej.profant/posts/10210349508960780)

- Na zastupitelstvu se řešil také městský okruh. Podrobnosti o projednávaném projektu naleznete v mém postu na Facebooku a v tiskové zprávě Pirátů:

[Facebook](https://www.facebook.com/photo.php?fbid=10210351408728273&set=a.1201348920569.2028682.1433957499&type=3)

[Zastupitelstvo chce dostavět městský okruh, superholding neprojednalo](https://praha.pirati.cz/blanka-2-a-chystany-superholding.html)

**Openalt 3.-5. 11.:**
- Již tradičně jsem se zúčastnil konference OpenAlt, což je největší a nejzajímavější setkání příznivců otevřenosti. Více o konferenci se dočtete na Facebooku na mém profilu nebo na profilu Pirátů:

[Facebook](https://www.facebook.com/ceska.piratska.strana/posts/10155338033579039)

[Facebook](https://www.facebook.com/ondrej.profant/posts/10210357702925624)

**Konference EFI 29.11.:**
- Byl jsem pozván na konferenci EFI 2017 do panelu na téma Technické, provozní a administrativní aspekty v rámci poskytování efektivních informačních služeb. O své účasti jsem se zmínil na Facebooku, program konference si můžete přečíst na webu NTK:

[Konference EFI 2017](https://www.techlib.cz/cs/83832-efi-2017)

[Facebook](https://www.facebook.com/photo.php?fbid=10210534398462902&set=a.1201348920569.2028682.1433957499&type=3&theater)

**Úspěch v soutěži Společně otevíráme data:**
- Aplikace Cityvizor, na jejíž přípravě jsem se podílel, obdržela dvě ceny v soutěži Společně otevíráme data. 5. Místo celkově a cenu fondu Otakara Motejla:

[Hlídač státu vyhrál soutěž Společně otevíráme data, bodoval i CityVizor ministerstva financí](https://www.lupa.cz/clanky/hlidac-statu-vyhral-soutez-spolecne-otevirame-data-bodoval-i-cityvizor-ministerstva-financi/)

### Prosinec 2017

**Radiová síť města:**
- Již před časem jsem upozornil na nedostatečné zabezpečení rádiové sítě v Praze. Nyní se magistrát pokusil objednat upgrade sítě bez řádného výběrového řízení za zcela nesmyslné ceny. Díky našemu upozornění byl daný bod stažen z Rady:

[Zakázka za 93 milionů na radiový systém: předražená a bez soutěže](https://praha.pirati.cz/jrbu-na-mrs.html)

**Duel Seznamu k pádu lávky:**
- K pádu lávky v Troji se Piráti vyjádřili obratem. Já jsem byl ještě pozván do Duelu na seznamu, kterého se měl zúčastnit také radní pro dopravu Dolínek. Ten však nedorazil.

[Pád Trojské lávky: TSK dlouhodobě neřešila špatný stav mostů](https://praha.pirati.cz/pirati-k-padu-lavky-v-troji.html)

[Duel: Kdy bude Praha vědět, proč spadla lávka v Troji? A kdo za její zřícení může?](https://www.seznamzpravy.cz/clanek/kdy-bude-praha-vedet-proc-spadla-lavka-v-troji-a-kdo-za-jeji-zriceni-muze-40601)

**Nemocnice Na Františku:**
- Na zastupitelstvu Prahy 1 jsem bojoval proti záměru outsourcovat provoz nemocnice Na Františku.

[Nemocnici na Františku je možné provozovat efektivně](https://praha.pirati.cz/nemocnici-na-frantisku-lze-provozovat-efektivne.html)

**GDPR mýtu zbavené:**
- Ve spolupráci s Iuridicum remedium připravuji praktickou analýzu GDPR. Jde mi o potvrzení mých laických názorů na modelových případech, které následně mohou velmi pomoci obcím a příspěvkovým organizacím. V první polovině února také uspořádáme ve spolupráci s Otevřenými městy seminář.

**Rezignace na post zastupitele:**
- Dle slibu o nekumulování funkcí jsem 14. 12. rezignoval na post zastupitele Hl. m. Prahy.

**Předsednictví v komisi pro správu poslanecké sněmovny:**
- Byl jsem dle dohody s ostatními kluby za Piráty nominován do čela komise pro správu poslanecké sněmovny. Po mém představení s vizí otevřenosti poslanci v tajné volbě raději zvolili komunistu Pavla Kovačíka (107 vs 49 hlasů). Beru to jako velmi zajímavé vyjádření politického názoru.

**MPSV a OKsystem:**
- S Lukášem Kolaříkem jsem pracoval na kauze OKsystému na MPSV:

[MPSV roky utrácí za nevyhovující software, upozorňuje Pirát Kolářík.](https://www.pirati.cz/tiskove-zpravy/software-je-nevyhodny.html)
