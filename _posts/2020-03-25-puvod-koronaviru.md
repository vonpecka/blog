---
layout:       post
title:        "Evropská unie varovala před koronavirem včas, česká vláda virus ignorovala"
date:         2020-03-25
img:          cina-vir.png
language:     czech
---

COVID-19 pustoší celý svět. Měli bychom ale mluvit také o tom, kde se vzal a proč se z něj stal celosvětový problém. Novináři už dali dohromady skvělá shrnutí dostupných informací, ale jednu část je třeba si vyjastnit. Evropská unie sice neměla pravomoc epidemii řešit, ale členské státy přesto varovala.

<!--more-->

Evropská unie nemá pravomoc provádět opatření na zastavení epidemie, tu si ponechaly ve svých rukou členské státy. EU ale má od roku 2004 vlastní zdravotnickou agenturu ECDC, která poskytuje pomoc s koordinací odpovědí na nemoci. Dává to smysl – jak je jasné i teď, lidské hranice nákazu úplně nezajímají. **ECDC už v lednu členské státy varovala, že se děje něco zvláštního.**

Poslední den roku 2019 přiznala vláda čínské provincie Wuhan, že [má vícerozvláštních případů nemocí plic](https://www.nytimes.com/2020/01/06/world/asia/china-SARS-pneumonialike.html). Šestého ledna se čínská vláda snažila zjistit, o co jde a uklidňovat obyvatelstvo, že [nejde o nic](https://www.nytimes.com/2020/01/06/world/asia/china-SARS-pneumonialike.html). 

Z dostupných zdrojů také vycházela ECDC, když psala svou [zprávu](https://www.ecdc.europa.eu/en/news-events/update-cluster-pneumonia-cases-associated-novel-coronavirus-wuhan-china-2019). Čína obecně udělala mnohé aby problém utajila – [potrestán byl jak lékař, který se snažil nemoc zastavit](https://www.bbc.com/news/world-asia-china-51409801), tak [blogeři](https://www.nytimes.com/2020/02/14/business/wuhan-coronavirus-journalists.html) nebo [zmizel podnikatel, který si dovolil odporovat stranické linii](https://www.theguardian.com/world/2020/mar/15/chinese-executive-who-called-xi-a-clown-over-coronavirus-response-is-missing).

Na začátku celé katastrofy stála snaha ututlat problém v totalitní mocnosti. Česká tajná služba BIS vládu varovala, že [čínská vláda ve skutečnosti roušky v Česku skupuje](https://zpravy.aktualne.cz/domaci/cinska-ambasada-skupovala-v-cesku-respiratory-a-posilala-je/r~e9a4e5746ddb11eaa25cac1f6b220ee8/). Po potlačení epidemie v samotné Číně naopak pomůcky [nízké kvality](https://www.irozhlas.cz/zpravy-domov/ostrava-rychlotesty-koronavirus_2003231414_sot) za doprovodu poníženeckých gest české vlády Peking prodal do Česka. 

ECDC přitom už 22. ledna vydala silné varování, že se [COVID-19 bude šířit dál a jeho následky mohou být významné](https://www.ecdc.europa.eu/en/publications-data/risk-assessment-outbreak-acute-respiratory-syndrome-associated-novel-coronavirus). Až 28. ledna vláda ve Sněmovně poslala k ledu návrh opozice na řešení koronaviru s tím, že jsme připraveni a nic moc se neděje. Ministr zdravotnictví se na plénu dušoval, že [stát je připraven a ochranné roušky budou](https://www.psp.cz/eknih/2017ps/stenprot/040schuz/s040161.htm). Vládní [popírání pak trvalo až do půlky března](https://www.irozhlas.cz/zpravy-domov/koronavirus-rousky-kdy-budou-respiratory-babis-vojtech-nedostatek_2003180600_kno), kdy se ozvali zdravotníci z první linie, že nejsou chráněni a pro šíření nemoci je to problém.
