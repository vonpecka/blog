---
layout:     post
title:      "Záznam semináře o nařízení ePrivacy"
date:       2019-02-14 17:00:00 +0100
categories: Soukromí
comments:   true
tags:       [soukromí, EU]
img:        seminar-eprivacy.png
author:     Ondřej Profant
---

V Poslanecké sněmovně jsem 6. února společně s organizací Iuridicum Remedium uspořádal odborný seminář o obsahu a významu nařízení Evropského parlamentu a Rady o respektování soukromého života a ochraně osobních údajů v elektronických komunikacích a o zrušení směrnice 2002/58/ES (nařízení o soukromí a elektronických komunikacích), jinak též známého jako ePrivacy. Záznam semináře a prezentace jednotlivých řečníků si můžete prohlédnout dále v článku.

<!--more-->

<div class="responsive-embed widescreen">
  <iframe width="560" height="315" src="https://www.youtube.com/embed/p54fDs7KZtc" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

[**Vývoj a stav projednávání návrhu nařízení o soukromí v elektronických komunikacích**](https://www.profant.eu/assets/pptx/Vývoj-a-stav-projednávání-návrhu-ePR.pptx)

Vilém Veselý z ministerstva průmyslu a obchodu ve své prezentaci shrnul proces přijímání nařízení ve struktuře EU a motivace pro vytvoření jeho návrhu. Dále se ve své prezentaci zabýval aktuálním stavem projednávání a výhledem do budoucna.

[**Obecná ochrana osobních údajů v GDPR a ePrivacy**](https://www.profant.eu/assets/pptx/GDPR-a-ePrivacy.pptx)

Prezentace Josefa Prokeše z Úřadu pro ochranu osobních údajů se týkala vzájemného vztahu nařízení GDPR a ePrivacy a jejich významu pro regulaci zpracovávání osobních údajů na internetu a z ní vyplývající práva pro uživatele.

[**Nařízení ePrivacy a jeho vliv na internetový marketing a svobodu slova**](https://www.profant.eu/assets/pdf/Nařízení ePrivacy a jeho vliv na internetový marketing a svobodu slova.pdf)

Vladan Rámiš ze Spolku pro ochranu osobních údajů (též v zastoupení mediální skupiny MAFRA) se ve své prezentaci zaměřil na vliv ePrivacy na internetový marketing, přičemž poukázal na trend, kdy dominantní poskytovatelé reklamy na internetu (Google a Facebook) využívají přísné regulace pro posílení svého postavení.

[**ePrivacy a komunikace M2M**](https://www.profant.eu/assets/pptx/ePrivacy-a-komunikace-M2M.pptx)

Eva Fialová z Ústavu státu a práva AV ČR se ve svém příspěvku zaměřila na kritický rozbor implikací nařízení ePrivacy pro komunikaci mezi stroji (machine-to-machine).

[**Uchovávání údajů z telekomunikačního provozu pro potřeby vymáhání práva a e-privacy**](https://www.profant.eu/assets/pptx/Data-retention-v-ČR.pptx)

Kateřina Jamborová z ministerstva vnitra popsala praxi data retention v ČR a stanovisko ministerstva ohledně jeho ukotvení v textu nařízení ePrivacy.

[**Budoucnost data retention**](https://www.profant.eu/assets/pptx/Budoucnost-data-retention.pptx)

Jan Vobořil z Iuridicum Remedium tématicky navázal na předchozí příspěvek se svou kritikou data retention a ve své prezentaci shrnul argumenty proti plošnému sběru a uchovávání údajů.
