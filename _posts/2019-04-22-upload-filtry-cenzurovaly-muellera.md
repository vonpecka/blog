---
layout:       post
title:        "Upload-filtry smazaly desítky kopií Muellerovy zprávy"
date:         2019-04-22 08:00:00 +0100
categories:   copyright Trump cenzura
img:          muellerova-zprava.jpg
language:     czech
---
Spojené státy se potýkají s případem on-line cenzury ve věci vyšetřování prezidenta Trumpa.
Výsledky vyšetřovatelů jsou shrnuty v Muellerově zprávě.
Zpráva je volné dílo: nikdo na ní nemá autorská práva, dokument lze kopírovat a sdílet zdarma.
Přesto upload-filtr platformy Scribd zablokoval 32 kopií dokumentu s odkazem na to, že dokument je autorsky chráněný.

<!--more-->

To je pozoruhodné ze dvou důvodů.
Za prvé, **nikdo nemá autorská práva** k Muellerově zprávě.
Zpráva shrnuje výsledky zvláštního vyšetřovatele Robert Muellera, který prověřoval, zda-li prezident Trump spolupracoval s Rusy a mařil práci FBI.
Jako všechny dokumenty připravené a publikované vládou USA je zpráva volným dílem.
Každý je může kopírovat a publikovat tam, kde a jak často chce.

Za druhé, a to přidává tomuto případu obrovský význam, Evropská unie minulý týden konečně schválila reformu copyrightu.
Stovky tisíc lidí v celé Evropě včetně České republiky protestovaly proti této cenzorní směrnici.
Hlavní příčinou byl § 13 (§ 17 v konečném znění legislativy).
Ten zavádí povinnost online-platforem používat takovéto upload-filtry.

Proces ručního dovolání nicméně funguje spolehlivěji než automatická blokace: 17 minut poté, co [on-line portál Quartz podal dovolání](https://qz.com/1599975/scribd-taking-down-the-mueller-report-is-what-eu-article-13-looks-like/), Scribd obnovil přístup.
Mluvčí platformy Scribd uvedl, že celkem 32 kopií dokumentu bylo neúmyslně zablokováno a později vydáno.
Upload-filtr prý zmátlo, že nějaký nejmenovaný přední světový vydavatel vydal Muellerovu zprávu jako knihu.
Technologie BookID, kterou Scribd používá pro identifikaci držitele kopírovacího monopolu, se proto mylně domnívala, že nahrávky porušily práva na užívání tohoto vydavatele.

V posledních dnech byla Muellerova zpráva publikována několikrát v podobě e-booků a tištěných vydání.
Vydavatelé jako Simon & Schuster, společnosti jako Barnes & Noble a média jako Washington Post zprávu s komentáři vydali.
I když knihy stojí až 15 dolarů, jsou již na seznamech bestsellerů Amazon.

S volnými díly smíte dělat téměř všechno a dokonce za to i požadovat peníze.
Pouze **jedna věc není povolena: vyhrazovat si kopírovací monopol**.
Není jasné, proč by si měl "přední světový vydavatel", jehož jméno Scribd nezveřejňuje, kopírovací monopol vyhradit.
Nejjednodušší vysvětlení je, že stroje automaticky načtou všechny publikace prominentního vydavatele do databáze (údajně) chráněného materiálu. 
Tím zabrání ostatním uživatelům s takto přivlastněnými volnými díly nakládat.

V tomto případě tím blokují dokument s naprosto zásadním dopadem na vnitřní politiku USA.
Znovu se tak ukazuje, jak je myšlenka robotizovaného filtrování příspěvků na Internetu nebezpečná pro demokracii.
Jako Piráti budeme bránit tomu, aby EU zaváděla robotické filtry do svých zákonů.
