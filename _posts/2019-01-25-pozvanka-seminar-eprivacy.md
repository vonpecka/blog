---
layout:     post
title:      "Seminář Elektronické komunikace a soukromí v novém ePrivacy nařízení"
date:       2019-01-25 11:00:00 +0100
categories: Soukromí
comments:   true
tags:       [EU, egovernment, soukromí]
img:        e-privacy.jpg
author:     Ondřej Profant
---

Ve spolupráci s Iuridicum Remedium připravuji na půdě Sněmovny odborný seminář o nařízení ePrivacy. Seminář je volně přístupný veřejnosti, bližší informace naleznete v pozvánce níže v článku.

<!--more-->

### Pozvánka na seminář Elektronické komunikace a soukromí v novém ePrivacy nařízení

*pod záštitou poslance Ondřeje Profanta, předsedy podvýboru pro e-Government Poslanecké sněmovny Parlamentu České republiky,*

který se uskuteční ve **středu 6. února 2019 od 9:00** v budově Poslanecké sněmovny, Sněmovní 176/4, 118 00, Praha 1 v místnosti č. A22.

Registrace účastníků od 8:30, seminář probíhá od 9:00 do 13:00.
 
Podmínkou účasti je e-mailová registrace na: pajerovas@psp.cz. Postačí nám jméno a organizace.
                   
Jaký je aktuální vývoj vyjednávání znění ePrivacy nařízení, které má sjednotit v rámci zemí EU zpracování osobních údajů v oblasti elektronických komunikací? Jak se doplňuje se známějším nařízením o ochraně osobních údajů (GDPR)? Co nového nás v oblasti elektronické komunikace čeká? Jak to bude s cookies a co se změní u plošného sledování elektronických komunikací (tzv. data retention)?

Tyto a další otázky týkající se ePrivacy nařízení se pokusí zodpovědět odborníci na ochranu osobních údajů a elektronické komunikace.
                   
* Eva Fialová *(Ústav státu a práva AV ČR)*: **ePrivacy a komunikace M2M**
* Kateřina Jamborová *(Ministerstvo vnitra ČR)*: **Uchovávání údajů z telekomunikačního provozu pro potřeby vymáhání práva a ePrivacy**
* Josef Prokeš *(Úřad pro ochranu osobních údajů)*: **Obecná ochrana osobních údajů v GDPR a ePrivacy**
* Vladan Rámiš *(Spolek pro ochranu osobních údajů/MAFRA)*: **Nařízení ePrivacy a jeho vliv na internetový marketing a svobodu slova**
* Jan Tomíšek *(ROWAN LEGAL)*: **Cookies: skutečná rizika a souhlas jako řešení**
* Vilém Veselý *(Ministerstvo průmyslu a obchodu ČR)*: **Vývoj a stav projednávání návrhu nařízení o soukromí v elektronických komunikacích**
* Jan Vobořil *(Iuridicum Remedium)*: **Budoucnost data retention**

Vstup do budovy pouze s platným občanským průkazem!
