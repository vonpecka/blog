---
layout: page
title:  Bio
date:   2017-11-22 08:00:00 +0100
permalink: "bio/"
include_rbar: true
---

<a href="{{ 'FXIME' | relative_url}}">
  <i class="fi-download medium"></i>&nbsp;&nbsp;Klasické CV
</a>


Bio

Kdo jsem a odkud jsem přišel

Narodil jsem se 18. června 1986 v Praze, vystudoval jsem Gymnázium Christiana Dopplera a Biofyziku na Matematicko-Fyzikální fakultě UK.

Mezi mé zájmy patří kromě přírodních věd a IT také historie, filozofie, mezinárodní politika, LARPy a RPG .<<VÍC>>

Vstup k Pirátům

K Pirátům jsem vstupoval na začátku roku 2013, zajímal jsem se o ně ale už mnohem dříve. V roce 2012 Piráti zorganizovali rozsáhlou protestní kampaň proti mezinárodní dohodě ACTA a tím si získali mou pozornost. Bylo totiž neobvyklé sledovat, s jakým nadšením a elánem se Piráti do kampaně pustili. Nebylo to jako u ostatních stran, Piráti kampaň vedli velmi aktivistickým způsobem, což mi bylo sympatické. Jelikož jsem se o českou i zahraniční politiku již delší dobu zajímal, rozhodl jsem se k Pirátům vstoupit.

Protože jsem kvůli studiu a práci často jezdil do Německa, zapojil jsem se u Pirátů v zahraničním odboru, který mimo jiné řeší komunikaci a koordinaci s dalšími Pirátskými stranami po celém světě. Díky tomu jsem měl příležitost se na setkáních a konferencích seznámit s celou řadou skutečností, které se týkaly politické situace v daných zemích, čímž se můj pohled na zahraniční politiku a její souvislosti značně rozšířil. Začal jsem se věnovat i činnosti pro mezinárodní pirátské organizace - PPI (https://pp-international.net/) a PPEU (https://european-pirateparty.eu/).

V následujících letech jsem u Pirátů působil v různých funkcích, například jako vedoucí zahraničního odboru, garant programového bodu Mezinárodní vztahy nebo člen předsednictva mého domovského sdružení v Ústeckém kraji.

U stranického kormidla a v poslanecké lavici

V roce 2017 jsem byl zvolen do republikového předsednictva Pirátů, kam jsem kandidoval s představou proevropského a liberálního směřování Pirátů, kterou se daří naplňovat. Zároveň v pirátském pohledu na mezinárodní vztahy nadále hrají hlavní roli fakta, nikoliv emoce, což je v době dezinformačních kampaní a falešných zpráv velmi podstatné.

Na podzim 2017 jsem po úspěchu Pirátů ve sněmovních volbách byl zvolen poslancem. Vzhledem ke svému zaměření na zahraniční politiku a Evropskou unii jsem se stal členem Zahraničního výboru a Výboru pro evropské záležitosti, kde jsem se později stal jeho místopředsedou.

Jako poslanec a pirátský garant pro oblast zahraniční politiky se snažím do politické debaty přinášet analytický a kritický rozbor daných geopolitických situací. Zároveň prosazuji racionální přístup k Evropské unii - je nesmyslné z ní odcházet nebo se ji snažit rozložit, je ale zapotřebí ji reformovat, aby skutečně prospívala potřebám všech Evropanů.


